<!-- $Id$ -->
<!-- original version: 65195 -->

  <sect2 arch="any-x86">
  <title>Dělení disku v systémech DOS a Windows</title>
<para>

Pokud budete měnit diskové oddíly se souborovými svazky FAT nebo NTFS,
doporučuje se buď postup popsaný dále v textu, nebo použití programů
dodávaných se systémy DOS nebo Windows. V opačném případě není nutné
provádět rozdělení disku z těchto systémů, lepších výsledků obvykle
docílíte unixovými nástroji.

</para><para>

Možným problémem může být velký IDE disk, na kterém nepoužíváte ani
LBA adresování, ani překládací ovladač od výrobce, nebo pokud máte
starší BIOS (vyrobený před rokem 1998), který nepodporuje rozšíření
pro velké disky.
Potom je nutné umístit zaváděcí oddíl do prvních 1024 cylindrů na
disku (obvykle prvních 524 MB), což může vyžadovat posunutí
stávajících  FAT nebo NTFS oblastí.

</para>

   <sect3 id="lossless">
   <title>Změna rozdělení disku beze ztráty dat</title>
<para>

Jedna z nejčastějších situací je přidání &debian;u na systém, kde už je
DOS (případně Windows 3.1), Win32 (jako Windows 95, 98, Me, NT, 2000,
XP, 2003, Vista, 7) nebo OS/2, aniž by se zničil původní systém. Instalační
program podporuje změnu velikosti oblastí se souborovým systémem FAT
a NTFS (ovšem počátek oblasti se nesmí posunout). V takovém případě
nemusíte postupovat podle této kapitoly a můžete disk rozdělit až při
instalaci, kde u rozdělení disku zvolíte <menuchoice>
<guimenuitem>Ručně</guimenuitem> </menuchoice>, vyberete oblast a
zadáte její novou velikost.

</para><para>

Nejprve se rozhodněte, jak chcete disk rozdělit. Postup v této
sekci rozdělí jeden oddíl na dva. První bude obsahovat původní
operační systém a druhý bude pro &debian;. Během instalace &debian;u
budete mít příležitost druhou část disku dále rozdělit.

</para><para>

Myšlenka je taková, že se veškerá data přesunou na začátek oddílu,
aby, až se změní záznamy o rozdělení disku, nedošlo ke ztrátě dat.
Důležité je, abyste mezi přesunutím dat a změnou oddílu provedli co
nejméně operací. Snížíte tak možnost zápisu nějakého souboru do
volného místa na konci oblasti a tím větší kus se vám podaří ukrojit
z původního oddílu.

</para><para>

Nyní budete potřebovat program <command>fips</command>.
Rozbalte archiv a nakopírujte soubory
<filename>RESTORRB.EXE</filename>, <filename>FIPS.EXE</filename> a
<filename>ERRORS.TXT</filename> na systémovou disketu.
Systémová disketa se vytvoří příkazem <command>sys a:</command>.
Program <command>fips</command> je doplněn velmi kvalitním popisem,
který jistě oceníte v případě, že používáte při přístupu na disk
kompresi dat nebo diskový manažer. Vytvořte si systémovou disketu a
<emphasis>než</emphasis> začnete defragmentaci, přečtěte si dokumentaci.

</para><para>

Dalším krokem je přesun dat na začátek oddílu. To umí program
<command>defrag</command>, jež je součástí systému DOS od verze 6.0.
Dokumentace k programu <command>fips</command> obsahuje seznam jiných
programů, které můžete k tomuto úkonu použít. Jestliže používáte
Windows 95 a vyšší, musíte použít jejich verzi programu
<command>defrag</command>, poněvadž verze pro DOS nezvládá souborový
systém VFAT, který obsahuje podporu dlouhých jmen u Windows 95
a vyšších.

</para><para>

Po ukončení defragmentace disku, která může na větších discích chvíli
trvat, zaveďte systém z připravené systémové diskety. Spusťte
<filename>a:\fips</filename> a postupujte podle nápovědy.

</para><para>

Pokud s programem <command>fips</command> neuspějete, můžete zkusit
přehršel jiných programů pro správu disku.

</para>
   </sect3>

   <sect3 id="partitioning-for-dos">
   <title>Vytváření oddílů pro DOS</title>
<para>

Při vytváření oddílů pro DOS nebo změně jejich velikosti unixovými
nástroji, pozorovali někteří uživatelé problémy s takto připravenými
oddíly. Někdy se jednalo o zhoršení výkonu, jindy se objevily časté
potíže s programem <command>scandisk</command> nebo divné chyby
systémů DOS a Windows.

</para><para>

Kdykoliv vytvoříte nebo změníte velikost oddílu určeného pro DOS, je
dobré vymazat prvních pár sektorů. Před spuštěním programu
<command>format</command> v systému DOS, proveďte z &debian;u

<informalexample><screen>
<prompt>#</prompt> <userinput>dd if=/dev/zero of=/dev/hd<replaceable>XX</replaceable> bs=512 count=4</userinput>
</screen></informalexample>

</para>
   </sect3>
  </sect2>
