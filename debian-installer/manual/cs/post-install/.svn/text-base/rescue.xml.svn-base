<!-- $Id$ -->
<!-- original version: 64745 -->

 <sect1 id="rescue">
 <title>Obnovení poškozeného systému</title>
<para>

Občas se věci pokazí a pečlivě instalovaný systém najednou nejde
zavést. Možná se při změně porušil zavaděč, možná není funkční nově
instalované jádro, nebo možná kosmické záření zasáhlo váš disk
a v <filename>/sbin/init</filename> změnilo nějaký bit. Pomineme-li
příčinu toho, proč je váš systém pokažen, budete potřebovat funkční
systém, ze kterého můžete věci opravit. Jednou z možností je záchranný
režim instalačního systému.

</para><para>

Pro spuštění záchranného režimu zadejte na výzvu
<prompt>boot:</prompt> <userinput>rescue</userinput>, nebo použijte
běžnou instalační metodu se zaváděcím parametrem
<userinput>rescue/enable=true</userinput>. Nejprve se zobrazí několik
prvních obrazovek z instalace, pouze v rohu obrazovky bude poznámka,
že se jedná o záchranný režim. Nepanikařte, váš stávající systém
nebude přepsán. Záchranný režim jednoduše z instalačního systému
využije možnost automatického rozpoznání hardwaru, aby zajistil, že
budete mít při opravách přístup k vašim diskům, síťovým kartám,
a podobným užitečným zařízením.

</para><para>

Namísto nástroje pro dělení disků by se vám měl zobrazit seznam
nalezených oblastí s pobídkou, abyste jednu z oblastí vybrali. Obvykle
byste měli vybrat oblast, na které se nachází kořenový souborový
systém, jež chcete opravit. Kromě běžných <quote>fyzických</quote>
oblastí můžete samozřejmě vybírat i oblasti <quote>virtuální</quote>
ležící na softwarovém RAIDu nebo LVM.

</para><para>

Pokud to bude jen trochu možné, instalátor vám nyní nabídne příkazový
řádek ve vybraném souborovém systému, který teď můžete použít pro
provedení nezbytných záchranných prací.

<phrase arch="any-x86">
Například potřebujete-li přeinstalovat zavaděč GRUB do hlavního
zaváděcího záznamu (MBR) prvního disku, můžete použít příkaz
<userinput>grub-install '(hd0)'</userinput>.
</phrase>

</para><para>

Pokud se nepodaří spustit použitelný příkazový řádek ve vybraném
kořenovém souborovém systému, je možné, že je souborový systém
porušen. V takovém případě se zobrazí dialog, který zobrazí varování
a nabídne spuštění příkazového řádku v prostředí instalačního systému.
V tomto prostředí se nenachází příliš nástrojů, ale k základní opravě
systému často bohatě postačí. Vybraný kořenový souborový systém bude
připojen do adresáře <filename>/target</filename>.

</para><para>

V obou případech se po ukončení shellu systém restartuje.

</para><para>

Na závěr mějte na paměti, že oprava poškozených systémů může být
obtížná a popis všech možností, které mohou nastat, je mimo rozsah
této příručky. Pokud máte problémy, obraťte se na specialistu.

</para>
 </sect1>
