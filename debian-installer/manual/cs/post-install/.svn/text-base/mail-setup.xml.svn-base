<!-- $Id$ -->
<!-- original version: 64916 -->

 <sect1 id="mail-setup">
 <title>Nastavení poštovního systému</title>

<para>

V dnešní době je elektronická pošta důležitou součástí našich životů.
Protože existuje spousty způsobů, jak poštu nastavit, a protože na ni
spoléhají některé nástroje, zkusíme zde pokrýt alespoň základy.

</para><para>

Poštovní systém se skládá ze tří částí. Uživateli nejbližší je
klientský program (MUA), jenž uživatel používá pro čtení a psaní
pošty. Dále je zde poštovní server (MTA), který se stará o přenos
pošty mezi různými počítači. A na závěr je zde doručovací agent (MDA),
který se stará o doručení pošty do uživatelovy schránky. Tyto tři
funkce mohou vykonávat samostatné programy, nebo mohou být sloučeny do
dvou, případně jediného programu.

</para><para>

Na unixových systémech je historicky velmi populární MUA
<command>mutt</command> a jako většina tradičních programů je
textový. Jako MTA se často používá <command>exim</command> nebo
<command>sendmail</command> a funkci MDA vykonává
<command>procmail</command> nebo <command>maildrop</command>.

</para><para>

S rostoucí popularitou grafických desktopových prostředí se začíná
používat více grafických poštovních klientů jako
<command>evolution</command> pro prostředí GNOME,
<command>kmail</command> pro prostředí KDE, nebo multiplatformní
<command>thunderbird</command> (v &debian;u dostupný jako
<command>icedove</command>). Tyto programy kombinují funkce MUA, MTA a
MDA dohromady, ale mohou být &mdash; a často jsou &mdash; používány v
kombinaci s tradičními unixovými nástroji.

</para>

  <sect2 id="mail-default">
  <title>Výchozí nastavení pošty</title>
<para>

I když plánujete používat grafický poštovní program typu vše v jednom,
je důležité, aby byl nainstalován i tradiční MTA/MDA. Důvodem jsou
různé nástroje<footnote><para>

<command>cron</command>, <command>quota</command>,
<command>logcheck</command>, <command>aide</command>, &hellip;

</para></footnote>, které mohou elektronickou poštou zasílat správci
a/nebo uživatelům důležitá upozornění.

</para><para>

K těmto účelům se při standardní instalaci (pokud jste nezrušili
výběr úlohy <quote>standardní</quote>) nainstalují balíky 
<classname>exim4</classname> a <classname>mutt</classname>. 
<command>exim4</command> kombinuje MTA a MDA, je relativně malý,
jednoduchý na pochopení a zároveň je dostatečně pružný, aby vyhověl i
náročnějším požadavkům. Ve výchozí konfiguraci je nastaven tak, aby
zpracovával pouze lokální poštu (tj. tu, která vznikla na tomto
systému) a veškeré zprávy adresované systémovému správci (účet root)
posílal na účet běžného uživatele, který byl vytvořen během
instalace<footnote><para>

Přeposílání pošty uživatele root na účet běžného uživatele se
nastavuje v souboru <filename>/etc/aliases</filename>. Jestliže jste
během instalace přeskočili vytvoření běžného uživatele, pak bude pošta
samozřejmě doručována přímo uživateli root.

</para></footnote>.

</para><para>

Pošta je při doručení přidána do souboru
<filename>/var/mail/<replaceable>jmeno_uctu</replaceable></filename>.
Tuto poštu můžete číst například programem <command>mutt</command>.

</para>
  </sect2>

  <sect2 id="mail-outgoing">
  <title>Odesílání pošty mimo systém</title>
<para>

Jak bylo zmíněno dříve, po základní instalaci &debian;u umí systém
zpracovávat pouze poštu pocházející ze stejného počítače. Odesílání
nebo přijímání pošty z jiných systémů není nastaveno.

</para><para>

Chcete-li, aby <classname>exim4</classname> zpracovával i externí
poštu, podívejte se na následující podkapitolu, kde naleznete základní
možnosti. Nezapomeňte pak otestovat, zda odesílání a přijímání pošty
funguje bez problému.

</para><para>

Jestliže plánujete používat grafický poštovní program ve spojení s
poštovním serverem vašeho poskytovatele Internetu nebo s poštovním
serverem vaší firmy, není důvod, abyste nastavovali
<classname>exim4</classname>. Stačí nastavit grafický poštovní klient,
aby používal pro přijímání a odesílání správné poštovní servery
(konkrétní nastavení spadá mimo rozsah této příručky).

</para><para>

I při použití grafického poštovního klienta a externího poštovního
serveru je někdy potřeba nastavit některé konkrétní programu pro
posílání pošty mimo systém. Jedním z takových programů je nástroj
<command>reportbug</command>, který zajišťuje odesílání hlášení o
chybách v &debian;ích balících. Ve výchozím nastavení očekává, že bude
pro odesílání chybových hlášení používat <classname>exim4</classname>.

</para><para>

Abyste <command>reportbug</command> přemluvili, aby používal externí
poštovní server, spusťte příkaz <command>reportbug
--configure</command> a na otázku, zda je MTA dostupný, odpovězte
<quote>ne</quote>. Poté budete dotázáni na SMTP server, který se má
používat pro odesílání chybových hlášení. Sem vyplňte stejné jméno
nebo IP adresu, jakou jste zadali v konfiguraci grafického poštovního
klienta.

</para>
  </sect2>

  <sect2 id="config-mta">
  <title>Nastavení poštovního serveru Exim4</title>
<para>

V případě, že na svém systému chcete zpracovávat i externí poštu,
musíte změnit nastavení balíku <classname>exim4</classname><footnote>
<para>

Samozřejmě vám nic nebrání <classname>exim4</classname> odstranit a
nahradit alternativním MTA/MDA.

</para></footnote>:

<informalexample><screen>
<prompt>#</prompt> <userinput>dpkg-reconfigure exim4-config</userinput>
</screen></informalexample>

</para><para>

Po zadání příkazu budete nejprve dotázáni, zda chcete rozdělit
konfiguraci do menších souborů. Pokud si nejste jisti, ponechte
výchozí možnost.

</para><para>

Další obrazovka vám nabídne několik typických scénářů použití. Vyberte
z nich ten, který nejvíce odpovídá zamýšlenému použití:

</para>

<variablelist>
<varlistentry>
<term>internetový počítač</term>
<listitem><para>

Váš systém je připojen k počítačové síti a pošta je odesílána/přijímána
přímo protokolem SMTP. Na následujících obrazovkách budete dotázáni
několik základních údajů, jako je poštovní jméno nebo seznam domén,
pro které chcete přijímat nebo předávat poštu.

</para></listitem>
</varlistentry>

<varlistentry>
<term>odesílání pošty přes chytrý počítač</term>
<listitem><para>

Podle tohoto scénáře je veškerá odchozí pošta posílána
<quote>chytrému</quote> počítači, který ji za vás rozešle. Chytrý
počítač také často ukládá vaši příchozí poštu, tudíž nemusíte být
neustále připojeni. To pak znamená, že poštu musíte číst na chytrém
počítači, nebo ji z něj stahovat programem typu
<command>fetchmail</command>.

</para><para>

Chytrý počítač obvykle bývá poštovní server vašeho poskytovatele
připojení, což je obzvláště vhodné pro uživatele s vytáčeným
připojením. Jinak to může být třeba firemní poštovní server, nebo i
jiný počítač na vaší síti.

</para></listitem>
</varlistentry>

<varlistentry>
<term>odesílání pošty přes chytrý počítač; žádná lokální pošta</term>
<listitem><para>

Tato volba je v podstatě shodná s předchozí, až na fakt, že systém
nebude zpracovávat poštu pro lokální poštovní doménu. Zpracovávat se
bude pouze pošta vzniklá na systému (např. pro systémového správce).

</para></listitem>
</varlistentry>

<varlistentry>
<term>pouze lokální pošta</term>
<listitem><para>

Systém není připojen k síti a pošta se rozesílá pouze mezi lokálními
uživateli. Tato volba je důrazně doporučena i když neplánujete
posílání žádných zpráv, protože různé systémové nástroje mohou
elektronickou poštou zasílat nejrůznější výstrahy a varování
(například oblíbené <quote>Překročili jste diskovou kvótu</quote>).
Tato volba je také vhodná pro nové uživatele, protože se neptá žádné
další otázky.

</para></listitem>
</varlistentry>

<varlistentry>
<term>žádné nastavení</term>
<listitem><para>

Tuto možnost vyberte jedině pokud přesně víte, co děláte, protože
dokud poštovní systém nenastavíte, nebudete moci přijímat a odesílat
žádnou poštu a můžete tak přijít o důležité zprávy od systémových
programů.

</para></listitem>
</varlistentry>
</variablelist>

<para>

Jestliže vám nevyhovuje žádný z nabízených scénářů, nebo pokud
potřebujete jemnější nastavení, budete muset ručně upravit
konfigurační soubory v adresáři <filename>/etc/exim4</filename>.
Další informace o <command>exim4</command> naleznete v adresáři
<filename>/usr/share/doc/exim4</filename>.

</para><para>

Mějte však na paměti, že pokud nemáte oficiální doménové jméno, tak
pošta odesílaná přímo do Internetu může být protistranou odmítnuta
jako ochrana proti spammerům. Preferováno je posílání pošty přes
poštovní server vašeho poskytovatele připojení. Chcete-li přesto
odesílat poštu přímo, možná bude dobré použít jinou adresu, než tu,
která byla vytvořena automaticky. S poštovním serverem Exim můžete
přidat nový záznam do <filename>/etc/email-addresses</filename>.

</para>
  </sect2>
 </sect1>
