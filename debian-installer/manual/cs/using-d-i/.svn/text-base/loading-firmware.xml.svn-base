<!-- $Id$ -->
<!-- original version: 66809 -->

 <sect1 id="loading-firmware" arch="not-s390">
 <title>Nahrání chybějícího firmwaru</title>
<para>

Jak je zmíněno v <xref linkend="hardware-firmware"/>, některá zařízení
vyžadují pro svou práci kromě ovladače zařízení také firmware. Ve
většině případů znamená chybějící firmware nefunkční zařízení.
Existují však výjimky, kdy zařízení bez firmwaru funguje alespoň v
základním režimu a firmware je potřeba až pro povolení speciálních
vlastností.

</para><para>

Pokud ovladač zařízení vyžaduje firmware, který není k dispozici,
&d-i; nabídne jeho nahrání z výměnných médií. Budete-li souhlasit,
&d-i; prozkoumá dostupná zařízení, na kterých hledá buď samotné
soubory s firmwarem, nebo balíky obsahující firmware. Je-li firmware
nalezen, nakopíruje se do <filename>/lib/firmware</filename> a
příslušný modul je znovu zaveden.

</para><note><para>

To, která zařízení jsou prohledána a které souborové systémy
prozkoumány, závisí na architektuře, typu instalačních médií a fáze
instalace. Obzvláště v počátcích instalace budete mít největší šanci
na úspěch s disketou nebo USB klíčenkou formátovanou souborovým
systémem FAT. <phrase arch="x86">Na architekturách i386 a amd64 je
možné zavést firmware také z MMC nebo SD karty.</phrase>

</para></note><para>

Pokud víte, že zařízení není pro instalaci potřeba, nebo pokud
zařízení funguje i bez firmwaru, můžete zavedení firmwaru přeskočit.

</para>

  <sect2><title>Příprava média</title>
<para>

Oficiální obrazy CD neobsahují nesvobodný firmware. Nejčastější způsob
zavedení takového firmwaru je z nějakého výměnného média, jako je USB
klíčenka. (Alternativně můžete použít neoficiální obrazy CD z <ulink
url="&url-firmware-cds;"/>, které obsahují některý nesvobodný firmware
přímo v sobě.)

Při přípravě USB klíčenky (nebo jiného média jako třeba diskové
oblasti nebo diskety) se soubory s firmwarem musí nacházet buď v kořenovém
adresáři, nebo v adresáři <filename>/firmware</filename>. Doporučený
souborový systém je FAT, protože je podporovaný hned v úvodní části
instalace.

</para><para>

Archivy obsahující nejnovější balíky pro nejběžnější firmware jsou
dostupné z:

<itemizedlist>
<listitem><para>
<ulink url="&url-firmware-tarballs;"/>
</para></listitem>
</itemizedlist>

Stačí stáhnout archiv pro příslušné vydání a rozbalit jej na médium.

</para><para>

Jestliže se požadovaný firmware v archivu nenachází, můžete se zkusit
podívat do sekce non-free. Následující přehled by měl obsahovat
většinu dostupných balíků s firmwarem (nemusí být úplný):

<itemizedlist>
<listitem><para>
<ulink url="&url-firmware-packages;"/>
</para></listitem>
</itemizedlist>

</para><para>

Na médium je také možné zkopírovat jednotlivé soubory s firmwarem
(tzn. ne balíky). Takovéto soubory můžete obvykle získat z již
instalovaného systému, nebo od dodavatele hardwaru.

</para>
  </sect2>

  <sect2><title>Firmware a instalovaný systém</title>
<para>

Všechny firmwary, které se zavedou během instalace, se automaticky
nakopírují do instalovaného systému. To by mělo zajistit, že zařízení
vyžadující firmware budou fungovat i po restartu do nového systému.
Stále zde však existuje drobné riziko v případě, kdy nainstalovaný
systém používá jinou verzi jádra, než instalační systém. V takovém
případě je možné, že se firmware nepodaří zavést kvůli rozdílné verzi.

</para><para>

Pokud byl firmware nainstalován z balíku s firmwarem, &d-i; do
instalovaného systému nainstaluje i tento balík a automaticky přidá do
konfiguračního souboru <filename>sources.list</filename> sekci non-free.
Výhodou je to, že se firmware bude aktualizovat automaticky.

</para><para>

Jestliže jste při instalaci přeskočili možnost nahrání firmwaru,
nebude dané zařízení nejspíš fungovat ani v nainstalovaném systému.
Pro jeho zprovoznění budete muset doinstalovat firmware ručně.

</para>
  </sect2>
 </sect1>
