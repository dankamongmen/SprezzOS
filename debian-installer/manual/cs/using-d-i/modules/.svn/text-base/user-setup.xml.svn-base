<!-- $Id$ -->
<!-- original version: 50618 -->

   <sect3 id="user-setup-root">
   <title>Nastavení rootova hesla</title>

<para>

Účet <emphasis>root</emphasis> je účtem pro
<emphasis>superuživatele</emphasis>, na kterého se nevztahují
bezpečnostní omezení. Měli byste ho používat pouze, když provádíte
správu systému, a jen na dobu nezbytně nutnou.

</para><para>

Uživatelská hesla by měla být sestavena z alespoň 6 písmen, obsahovat
malá a velká písmena včetně dalších znaků (jako ; . ,).  Speciální
pozornost věnujte výběru hesla pro roota, protože je to velmi mocný
účet. Vyhněte se slovům ze slovníků, jménům oblíbených postav,
jakýmkoliv osobním údajům, prostě čemukoliv, co se dá lehce uhodnout.

</para><para>

Jestliže vám někdo bude tvrdit, že potřebuje heslo vašeho rootovského
účtu, buďte velice ostražití. V žádném případě byste neměli toto heslo
prozrazovat! Jedině snad, že daný stroj spravuje více
spolu-administrátorů.

</para>
   </sect3>

   <sect3 id="make-normal-user">
   <title>Vytvoření uživatelského účtu</title>

<para>

Systém se zeptá, zda nyní chcete vytvořit uživatelský účet.  (Účet je
právo k používání počítače, tvoří ho jméno uživatele a jeho heslo).
Tento účet byste měli používat ke každodenní práci. Jak již bylo
řečeno, <emphasis>nepoužívejte</emphasis> účet superuživatele pro
běžné úkoly.

</para><para>

Proč ne?  Případná chyba by mohla mít katastrofické důsledky a dokonce
by si mohla vyžádat novou instalaci systému.  Dalším důvodem je
možnost, že vám může být nastrčen program nazývaný <emphasis>trojský
kůň</emphasis>, který zneužije práv, jež jako root máte, a naruší
bezpečnost vašeho systému.  Kvalitní knihy o administraci unixového
operačního systému vám jistě podrobněji osvětlí danou problematiku.
Jestliže v Unixu začínáte, uvažte četbu na toto téma.

</para><para>

Postupně budete požádáni o zadání celého jména uživatele, jména
uživatelského účtu a hesla.  Jméno uživatelského účtu si můžete vybrat
zcela libovolně.  Například, pokud se jmenujete Jan Novák, vytvořte si
nový účet <userinput>jan</userinput>, <userinput>jnovak</userinput>
nebo <userinput>jn</userinput>.

</para><para>

Pokud budete chtít vytvořit další účet, můžete to udělat kdykoliv
po skončení instalace programem <command>adduser</command>.

</para>
   </sect3>
