<!-- $Id$ -->
<!-- original version: 64829 -->

  <sect3 id="lowmem">
  <title>Kontrola dostupné paměti / nízkopaměťový režim</title>
<para>

Jednou z prvních věcí, které &d-i; zkontroluje, je velikost operační
paměti. Pokud má váš systém málo paměti, tak se tato komponenta pokusí
provést změny v instalačním procesu tak, aby byla instalace možná i na
tomto počítači.

</para><para>

Prvním krokem ke snížení paměťové náročnosti je vyhození všech
překladů, což znamená že instalace bude probíhat pouze v
angličtině. Samozřejmě, že po dokončení instalace si můžete systém
lokalizovat dle potřeb (viz <ulink
url="http://www.debian.cz/users/localization.php">Lokalizace
Debianu</ulink>).

</para><para>

Pokud to nestačí, instalace přejde na dietu, při které nahraje pouze
ty komponenty, které jsou nezbytné pro dokončení základní
instalace. Tím se o něco sníží funkčnost systému. Sice budete mít
možnost nahrát dodatečné komponenty ručně, ale mějte na paměti, že
každá komponenta znamená další paměť a proto se může stát, že
instalace selže.

</para><para>

Když instalace probíhá v nízkopaměťovém režimu, je doporučeno vytvořit
odkládací oblast o velikosti nejméně (64&ndash;128 MB). Odkládací
oblast se použije jako virtuální paměť a tedy zvýší množství dostupné
paměti. Instalační systém se pokusí aktivovat odkládací oblast co
nejdříve. Intenzivní využívání odkládací oblasti výrazně zvýší
diskovou aktivitu a sníží výkon celého systému.

</para><para>

I přes tato opatření je možné, že instalace zamrzne, nebo že jádro
odstřelí některé procesy, protože systému dojde paměť (v syslogu a na
4. konzoli by se to mělo projevit hláškami <computeroutput>Out of
memory</computeroutput>).

</para><para>

Například máme zprávu, že při nedostatku paměti a odkládacího prostoru
selže vytváření velkého souborového systému typu ext3. Pokud nepomůže
zvětšení odkládacího prostoru, můžete zkusit vytvořit souborový systém
jako ext2 a později po instalaci oblast převést na ext3.

</para><para>

Důraznější nízkopaměťový režim lze vynutit i v případech, kdy by podle
dostupné paměti měla fungovat jeho mírnější varianta nebo dokonce
i běžná instalace. Stačí použít parametr <quote>lowmem</quote>, jak
popisuje část <xref linkend="installer-args"/>.

</para>
  </sect3>
