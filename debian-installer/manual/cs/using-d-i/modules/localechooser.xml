<!-- $Id: localechooser.xml 65135 2010-10-24 11:02:21Z mck-guest $ -->
<!-- original version: 64916 -->

  <sect3 id="localechooser">
  <title>Výběr místního prostředí</title>
<para>

První uživateli viditelný krok instalace slouží k výběru národního
prostředí, které se použije jak během instalace, tak později v novém
systému. Nastavení se skládá z výběru jazyka, geografického umístění
a tzv. <firstterm>locales</firstterm>.

</para><para>

Nejprve se tedy zobrazí seznam dostupných jazyků, ze kterého si
vyberete jazyk, ve kterém má instalace probíhat<footnote><para>

Ve výjimečných případech se může stát, že ve vybraném jazyce nebudou
některé texty instalace přeloženy &mdash; pak se zobrazí anglicky.

</para></footnote>. Jednotlivé položky v seznamu se skládají
z anglického názvu (vlevo) a lokálního názvu v daném jazyce
(napravo). Pro češtinu vypadá záznam nějak takto:

<screen>
Czech       -      Čeština
</screen>

Některé jazyky mají k dispozici více variant (např. portugalská
a brazilská portugalština). Seznam je seřazen abecedně podle levého
sloupce (anglických názvů). Drobnou výjimkou z řazení je položka
<quote>C</quote> na počátku seznamu.

</para><note><para>

Vyberete-li ze seznamu položku <quote>C</quote>, bude instalace
pokračovat v angličtině a instalovaný systém nebude mít podporu pro
národní prostředí, protože se nenainstaluje balík
<classname>locales</classname>. Tato volba může být zajímavá pro
některé správce, kteří tvrdí, že lokalizace nemá na serveru co dělat.

</para></note><para>

Zvolíte-li jazyk, který je veden jako oficiální v několika
zemích<footnote><para>

Technicky řečeno: pokud k jazyku existuje více locales s různými kódy
zemí.

</para></footnote>, budete v další otázce dotázáni na výběr konkrétní
země. Pokud vám nabídnutý seznam zemí nebude vyhovovat, můžete zvolit
položku <guimenuitem>Jiná</guimenuitem>, což vám nabídne seznam
kontinentů. Po výběru kontinentu se zobrazí seznam zemí, které se na
něm nachází.

</para><para>

Jestliže je s jazykem svázána pouze jediná země, bude automaticky
předvybrána, ale nic vám nebrání si výše popsaným způsobem zvolit
zemi, ve které se právě nacházíte, nebo ve které skutečně žijete.

</para><para>

Proč je výběr geografického umístění tak důležitý? Protože se tato
odpověď použije později v instalaci pro výběr výchozího časového pásma
a také pro výběr vhodného síťového zrcadla s archivem &debian;u, které
by mělo ležet co nejblíže. Správné nastavení země může hrát i drobnou
roli při výběru klávesnice.

</para><para>

Na základě zvolené kombinace jazyka a umístění se vytvoří výchozí místní
prostředí (<firstterm>locale</firstterm>). Pokud pro takové prostředí
neexistuje definiční soubor, zobrazí se nabídka všech dostupných
prostředí pro daný jazyk a budete vyzváni k výběru jednoho z nich.

</para><para>

Všechna prostředí automaticky používají jako výchozí kódování
<firstterm>UTF-8</firstterm>.

</para><para>

Instalujete-li s nízkou prioritou otázek, bude vám nabídnuta možnost
výběru dodatečných prostředí (nezávislých na předchozí volbě jazyka a
umístění) a také možnost instalace zastaralých prostředí<footnote><para>

Zastaralá prostředí jsou taková, která nepoužívají UTF-8, ale starší
standardy kódování, jako ISO&nbsp;8859-2 (používaný ve střední Evropě)
nebo EUC-JP (používaný v Japonsku).

</para></footnote>. Jestliže vyberete více prostředí, budete ještě
dotázáni, které z nich se má použít jako výchozí.

</para>
  </sect3>
