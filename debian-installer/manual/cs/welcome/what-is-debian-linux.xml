<!-- $Id: what-is-debian-linux.xml 65024 2010-10-17 08:16:11Z mck-guest $ -->
<!-- original version: 64916 -->

 <sect1 id="what-is-debian-linux">
 <title>Co je &debian; GNU/Linux?</title>
<para>

Kombinace filosofie a metodologie &debian;u spolu s nástroji GNU,
jádrem Linux a dalším svobodným softwarem vyústila do unikátní
softwarové distribuce, která je známá pod názvem &debian; GNU/Linux.
Distribuci &debian; tvoří množství softwarových
<emphasis>balíků</emphasis>. Jednotlivé balíky sestávají ze
spustitelných souborů, skriptů, dokumentace a konfiguračních
souborů. Každý balík má svého <emphasis>správce</emphasis>, který za
něj zodpovídá (udržuje balík aktuální, sleduje hlášení o chybách a
komunikuje s autorem, jehož software balíčkuje).
Díky poměrně velké základně uživatelů v kombinaci se systémem
hlášení chyb bývají problémy v balících nalezeny a odstraněny velice
rychle.

</para><para>

&debian; je obzvláště populární mezi pokročilými uživateli, kteří si
cení jeho stabilitu, technickou preciznost a přizpůsobitelnost.
Systém může vystupovat v různých rolích &mdash; od minimalistického
firewallu přes vědeckou pracovní stanici až po vysoce výkonný síťový
server. 
Během vývoje distribuce vzniklo mnoho průkopnických myšlenek, které
jsou dnes považovány za zcela samozřejmé.

</para><para>

&debian; byl například první linuxovou distribucí, která obsahovala
systém pro správu balíků, čímž se stala instalace programů triviální
záležitostí. &debian; byl také první linuxovou distribucí, kterou jste
mohli aktualizovat bez přeinstalování celého systému.

</para><para>

I dnes si &debian; zachovává některé unikátní vlastnosti. Například jeho
vývojový proces je ukázkou toho, že model otevřeného vývoje může
fungovat i pro tak rozsáhlý projekt, jako je vývoj a údržba
kompletního operačního systému.

</para><para>

Vlastnost, kterou se &debian; nejvíc odlišuje od ostatních linuxových
distribucí, je jeho systém pro správu balíků.
Tento soubor nástrojů dává administrátorovi systému &debian; úplnou
kontrolu nad balíky, ze kterých se systém skládá. Umožňuje mu
například automatickou aktualizaci celé distribuce nebo naopak označení
balíků, které by neměly být aktualizovány. Dokonce je možné
upozornit systém na vlastní přeložené balíky a určit, jaké
jsou závislosti mezi nimi a oficiálními balíky.

</para><para>

Aby byl váš systém ochráněn před trojskými koňmi a jinými zlovolnými
programy, debianí servery automaticky ověřují, že balíky přicházejí do
distribuce od jejich skutečných správců. &debian;í vývojáři rovněž
usilují o to, aby byly programy nakonfigurovány bezpečně již při
standardním nastavení.
Jestliže se u distribuovaných balíků vyskytnou bezpečnostní problémy,
jsou záhy k dispozici jejich opravy, které si můžete pomocí
jednoduchých aktualizačních nástrojů automaticky stahovat a instalovat
přes Internet.

</para><para>

Pokud chcete získat podporu pro svůj systém s &debian; GNU/Linuxem, nebo
jen chcete komunikovat s vývojáři distribuce, můžete tak učinit pomocí
více jak &num-of-debian-maillists; diskusních klubů, které &debian; spravuje.
Pro přihlášení do některého z nich stačí vyplnit formulář na
<ulink url="&url-debian-lists-subscribe;">přihlašovací stránce</ulink>.

</para>

 </sect1>
