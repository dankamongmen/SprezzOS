<!-- $Id: sizing.xml 65135 2010-10-24 11:02:21Z mck-guest $ -->
<!-- original version: 64916 -->

 <sect1 id="partition-sizing">
 <title>Počet a velikost oblastí</title>
<para>

Jako úplné minimum potřebuje GNU/&arch-kernel; jeden diskový oddíl. Tento
oddíl je využit pro operační systém, programy a uživatelská data.
Většina uživatelů navíc pokládá za nutnost mít vydělenou část disku
pro virtuální paměť (swap). Tento oddíl slouží operačnímu systému jako
odkládací prostor. Vydělení <quote>swap</quote> oblasti umožní efektivnější
využití disku jako virtuální paměti. Je rovněž možné pro tento účel
využít obyčejný soubor, ale není to doporučené řešení.

</para><para>

Většina uživatelů vyčlení pro GNU/&arch-kernel; více než jeden oddíl na disku.
Jsou k tomu dva důvody. Prvním je bezpečnost, pokud dojde k poškození
souborového systému, většinou se to týká pouze jednoho oddílu, takže
potom musíte nahradit ze záloh pouze část systému. Minimálně můžete
uvážit vydělení kořenového svazku souborů. Ten obsahuje zásadní
komponenty systému. Jestliže dojde poškození nějakého dalšího oddílu,
budete stále schopni spustit GNU/&arch-kernel; a provést nápravu, což vám může
ušetřit novou instalaci systému.

</para><para>

Druhý důvod je obyčejně závažnější při produkčním nasazení.
Představte si situaci, kdy nějaký proces začne nekontrolovaně zabírat
diskový prostor. Pokud se jedná o proces se superuživatelskými právy,
může zaplnit celý disk a naruší tak chod systému, poněvadž &arch-kernel;
potřebuje při běhu vytvářet soubory. K takové situaci může dojít i z
vnějších příčin, například se stanete obětí spamu a nevyžádané e-maily
vám lehce zaplní celý disk. Rozdělením disku na více oddílů se lze
před podobnými problémy uchránit. Pokud třeba vydělíte pro 
<filename>/var/mail</filename> samostatnou oblast, bude systém
fungovat, i když bude zahlcen nevyžádanou poštou.

</para><para>

Jedinou nevýhodou při používání více diskových oddílů je, že je
obtížné dopředu odhadnout kapacitu jednotlivých oddílů. Jestliže
vytvoříte některý oddíl příliš malý, budete muset systém instalovat
znovu, a nebo se budete potýkat s přesunováním souborů z oddílu, jehož
velikost jste podhodnotili. V opačném případě, kdy vytvoříte zbytečně
velký oddíl, plýtváte diskovým prostorem, který by se dal využít
jinde. Diskový prostor je dnes sice levný, ale proč vyhazovat peníze
oknem?

</para>
 </sect1>
