<!-- $Id$ -->
<!-- original version: 64829 -->

  <sect2 arch="powerpc">
  <title>Dělení disku na novějších Macintoshích</title>
<para>

Pokud instalujete na <quote>Newworld</quote> PowerMac, musíte pro
zavaděč vytvořit speciální zaváděcí oblast. Tato oblast by měla být
typu <emphasis>Apple_Bootstrap</emphasis> o velikosti nejméně 819200
bajtů. Pokud oblast nebude mít požadovaný typ, nebudete schopni
zavádět systém z pevného disku. Tuto oblast vytvoříte buď
v <command>partman</command>u tak, že vytvoříte oblast a přiřadíte jí
typ použití <quote>Zaváděcí oblast NewWorld</quote>, nebo
v <command>mac-fdisk</command>u příkazem <userinput>b</userinput>.

</para><para>

Tím, že přiřadíte zaváděcí oblasti speciální typ, předejdete
problémům s MacOS, který by jinak oblast připojil a tím ji zničil,
protože tato obsahuje speciální modifikace pro OpenFirmware.
Modifikace jsou nutné pro automatický start z oblasti.

</para><para>

Celá zaváděcí oblast je vytvořená pro tři malé soubory: program
<command>yaboot</command>, jeho konfigurační soubor
<filename>yaboot.conf</filename> a první část zavaděče OpenFirmware
&mdash; <command>ofboot.b</command>. Tato oblast se nemusí a neměla by
se připojovat do souborového systému, natož na ni kopírovat jádro nebo
něco podobného. Pro manipulaci s touto oblastí slouží utility
<command>ybin</command> a <command>mkofboot</command>.

</para><para>

Aby mohl OpenFirmware zavést &debian-gnu; automaticky, měla by se zaváděcí
oblast objevit před všemi ostatními oblastmi na disku, obzvláště před
zaváděcími oblastmi MacOS. To znamená, že zaváděcí oblast by měla být
první, kterou vytvoříte. Ovšem i když přidáte zaváděcí oblast později,
můžete použít program <command>mac-fdisk</command> a příkazem
<userinput>r</userinput> přeskládat tabulku oblastí tak, aby tato
oblast následovala hned po tabulce rozdělení disku (což je vždy první
oblast). Toto pořadí je logické, ne fyzické uspořádání na disku, ale o
to nám jde.

</para><para>

Apple disky totiž obsahují několik malých oblastí pro ovladače. Pokud
chcete mít na disku &debian; i MacOSX, musí tyto oblasti zůstat
zachovány včetně malé HFS oblasti (její minimální velikost je 800k).
To je proto, že MacOSX nabízí při každém zavádění inicializaci všech
disků, které nemají aktivní MacOS oblasti a oblasti s ovladači.

</para>
  </sect2>
