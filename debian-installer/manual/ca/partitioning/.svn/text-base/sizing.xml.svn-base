<!-- retain these comments for translator revision tracking -->
<!-- original version: 64916 -->


 <sect1 id="partition-sizing">
 <title>Com decidir quines particions fer per a &debian; i llurs mides</title>
<para>

Com a mínim imprescindible, GNU/&arch-kernel; necessita una partició pròpia.
Podeu tenir una única partició que contingui tot el sistema operatiu,
les aplicacions, i els vostres fitxers personals. Molta gent pensa
que també és necessària una altra partició per a l'intercanvi de
memòria, però això no és cert del tot. La partició d'intercanvi o
<quote>swap</quote> és un espai reservat per al sistema operatiu,
i que permet utilitzar el disc com si es tractés de <quote>memòria
virtual</quote>. Si poseu l'espai d'intercanvi en una altra partició
independent, &arch-kernel; pot fer-ne un ús molt més eficient. Es pot fer
servir un fitxer normal per a l'intercanvi, però no és recomanable.

</para><para>

Tanmateix, la majoria de la gent prefereix assignar a GNU/&arch-kernel; més
particions de les estrictament necessàries.  Hi ha dos motius pels que us
pot interessar dividir el sistema de fitxers en unes quantes particions
més petites. El primer és per seguretat. Si passa res que malmeti
el sistema de fitxers, generalment només afectarà una partició.
D'aquesta manera només caldrà restaurar una part del sistema (a partir
de les còpies de seguretat que aneu fent meticulosament).
Almenys seria bo considerar crear el que normalment es coneix com
<quote>partició arrel</quote>. Aquesta conté els components més
essencials del sistema. Si qualsevol de les altres particions queda
malmesa, encara podreu arrencar GNU/&arch-kernel; per arreglar el sistema. Això
us pot estalviar haver de reinstal·lar-ho tot de nou.

</para><para>

El segon motiu generalment és més important en un entorn professional,
però en realitat dependrà de l'ús que en feu de la màquina. Per
exemple, un servidor que rep molt correu no desitjat pot omplir fàcilment
una partició. Si teniu <filename>/var/mail</filename> en una partició
separada al servidor de correu, la major part del sistema continuarà
funcionant.

</para><para>

L'únic inconvenient real de fer servir més particions és que
sovint és difícil saber d'entrada quines necessitats tindreu. Si feu
una partició massa petita, llavors o reinstal·leu el sistema o no
parareu de moure coses d'una banda a l'altra per fer lloc a la partició
infradimensionada. D'altra banda, si feu la partició massa gran estareu
malbaratant espai que es podria fer servir per alguna altra cosa. És
cert que l'espai de disc és barat avui en dia, però tot i així,
perquè llançar els diners?

</para>
 </sect1>
