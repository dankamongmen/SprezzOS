<!-- retain these comments for translator revision tracking -->
<!-- original version: 56322 -->

 <sect1 id="install-overview">
 <title>Resum del procés d'instal·lació</title>
<para>

D'entrada, una nota sobre les reinstal·lacions. En &debian;, és ben
rar que es done la circumstància d'haver de tornar a fer una instal·lació
completa del sistema; la fallada mecànica del disc dur potser siga la
causa més comuna.

</para><para>

Nombrosos sistemes operatius d'ús generalitzat poden requerir una
instal·lació completa quan es donen fallades crítiques o quan cal
actualitzar-los. Fins i tot si no cal una instal·lació completament nova,
sovint els programes que empreu s'hauran de tornar a instal·lar perquè
funcionen correctament en el nou sistema operatiu.

</para><para>

Sota &debian-gnu;, quan les coses van malament és molt més probable que el
sistema operatiu s'haja de reparar abans que reemplaçar-lo. Les
actualitzacions mai no requereixen una instal·lació completa; sempre
podeu actualitzar-hi al sistema estant. A més, els programes són gairebé
sempre compatibles amb les noves versions del sistema operatiu. Si una
nova versió d'un programa requereix programari nou addicional, el sistema
de paquets de &debian; garanteix la identificació i la instal·lació
automàtiques del programari que cal. És a dir, s'ha posat molta cura a
evitar la necessitat de tornar a instal·lar, per tant penseu-hi com a
veritable últim recurs. L'instal·lador <emphasis>no</emphasis> s'ha
dissenyat per tornar a fer instal·lacions sobre un sistema ja existent.

</para><para>

Aquí hi ha les instruccions amb els passos que es faran durant el procés
d'instal·lació.

</para>

<orderedlist>
<listitem><para>

Feu una còpia de seguretat de qualssevol dades o documents que tingueu al
disc dur on voleu fer la instal·lació.

</para></listitem>
<listitem><para>

Recopileu informació sobre el vostre ordinador i sobre qualsevulla
documentació necessària abans de començar la instal·lació.

</para></listitem>
<listitem><para>

Creeu un espai que es pugui partir per a la &debian; al disc dur.

</para></listitem>
<listitem><para>

Localitzeu i/o descarregueu el programari de l'instal·lador i els fitxers
de qualsevol controlador que necessite la vostra màquina (tret dels usuaris
del CD de &debian;).

</para></listitem>
<listitem><para>

Configureu les cintes/disquets/llapis USB d'arrencada, o poseu on calga els
fitxers d'arrencada (la majoria dels usuaris dels CD de &debian; poden
arrencar des d'un d'ells).

</para></listitem>
<listitem><para>

Arrenqueu el sistema d'instal·lació.

</para></listitem>
<listitem arch="not-s390"><para>

Seleccioneu la llengua d'instal·lació.

</para></listitem>
<listitem arch="not-s390"><para>

Activeu la connexió ethernet de xarxa, si s'escau.

</para></listitem>

<listitem arch="s390"><para>

Configureu una interfície de xarxa.

</para></listitem>
<listitem arch="s390"><para>

Obriu una connexió ssh per al nou sistema.

</para></listitem>
<listitem arch="s390"><para>

Afegiu-hi un o més DASD (Dispositiu d'emmagatzematge d'accés directe).

</para></listitem>

<listitem><para>

Creeu i munteu les particions en què s'instal·larà la &debian;.

</para></listitem>
<listitem><para>

Superviseu la descàrrega/instal·lació/configuració automàtiques del
<firstterm>sistema base</firstterm>.

</para></listitem>
<listitem><para>

Instal·leu un <firstterm>carregador d'arrencada</firstterm>
que puga iniciar &debian-gnu; i/o un altre sistema que tingueu.

</para></listitem>
<listitem><para>

Carregueu per primera vegada el sistema acabat d'instal·lar.

</para></listitem>
</orderedlist>

<para condition="gtk">

Per a &arch-title; teniu l'opció d'emprar una versió
<phrase arch="powerpc">experimental</phrase> gràfica del sistema
d'instal·lació. Per a més informació referent a aquest instal·lador
gràfic, vegeu <xref linkend="graphical"/>.

</para><para>

Si teniu problemes durant la instal·lació, és útil saber quins paquets
s'han instal·lat i en quins passos. En el drama de la instal·lació, els
actors principals són:

</para><para>

L'instal·lador, el <classname>debian-installer</classname>, és l'objecte
principal d'aquest manual. Detecta el maquinari i carrega els
controladors adients, fa servir el <classname>dhcp-client</classname>
per establir la connexió de xarxa, i executa
<classname>debootstrap</classname> a fi d'instal·lar els paquets del
sistema base, i executa el <classname>tasksel</classname> amb l'objectiu
de permetre-us instal·lar alguns programes addicionals.
N'hi ha més d'actors que fan papers menors en aquest procés, però el
<classname>debian-installer</classname> ha complert la seva feina quan
carregueu el nou sistema per primera vegada.

</para><para>

Per tal d'adaptar el sistema a les vostres necessitats,
<classname>tasksel</classname> us permetrà triar entre diferents conjunts
de programes relacionats amb un mateixa finalitat, com ara servidor web
o entorn d'escriptori.

</para><para>

Una decisió important a la instal·lació és si instal·lar o no un entorn
gràfic d'escriptori, que inclou l'«X Window System» i un dels entorns
gràfics d'escriptori.
Si escolliu no seleccionar la tasca <quote>Entorn d'escriptori</quote>,
tan sols disposareu d'un sistema basat en línia d'ordres, relativament bàsic.
La instal·lació de la tasca d'entorn d'escriptori és opcional ja que
necessita d'una gran quantitat d'espai en disc, i perquè alguns sistemes
&debian-gnu; són servidors que realment no necessiten una interfície
gràfica d'usuari per fer la seua tasca.

</para><para arch="not-s390">

Per tant, tingueu en compte que l'«X Window System» està completament
separat del <classname>debian-installer</classname>; de fet, és més
complicat que aquest. Tant la instal·lació de l'«X Window System» com
els problemes relacionats amb aquest estan fora de l'abast d'aquest
manual.

</para>
 </sect1>

