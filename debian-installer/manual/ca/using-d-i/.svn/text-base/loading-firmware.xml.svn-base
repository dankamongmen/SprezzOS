<!-- retain these comments for translator revision tracking -->
<!-- original version: 64734 -->

 <sect1 id="loading-firmware" arch="not-s390">
 <title>Carregar microprogramari no inclòs a l'instal·lador</title>
<para>

Tal i com es descriu a <xref linkend="hardware-firmware"/>, alguns dispositius
necessiten carregar un determinat microprogramari. En la majoria de casos el
dispositiu no funcionarà si el microprogramari no està disponible; en altres,
la funcionalitat bàsica no es veurà afectada i només serà necessari carregar
el microprogramari per activar funcions addicionals.

</para><para>

Si un controlador de dispositiu sol·licita un microprogramari que no està
disponible, el &d-i; mostrarà un diàleg que us oferirà la possibilitat de
carregar-lo. Si seleccioneu aquesta opció, l'instal·lador analitzarà els
dispositius disponibles buscant possibles fitxers o paquets de
microprogramari. Si es troba el microprogramari, aquest es copiarà a la
ubicació pertinent (<filename>/lib/firmware</filename>) i es tornarà a
carregar el controlador de dispositiu corresponent.

</para>
<note><para>

Es podran analitzar uns dispositius i sistemes de fitxers o uns altres
depenent de l'arquitectura, el mètode d'instal·lació i la fase en que us
trobeu. És més fàcil carregar microprogramari des d'un disquet o llapis USB
formatat amb FAT, especialment durant les etapes inicials de la instal·lació.
<phrase arch="x86">En i386 i amd64 el microprogramari també es pot carregar
des de targetes MMC o SD.</phrase>

</para></note>
<para>

Tingueu en compte que és possible ometre aquest pas si sabeu que el dispositiu
pot funcionar sense el microprogramari, o si el dispositiu no és necessari
durant la instal·lació.

</para>
<warning><para>

El suport per a carregar microprogramari és encara relativament bàsic i és
possible que millori en properes versions de l'instal·lador. Actualment el
&d-i;, per exemple, no mostrarà cap avís si escolliu carregar un
microprogamari i aquest no es troba als dispositius.
Podeu informar de qualsevol problema que trobeu emplenant l'informe
d'instal·lació (vegeu <xref linkend="submit-bug"/>).

</para></warning>

  <sect2><title>Preparar un dispositiu</title>
<para>

Encara que en alguns casos el microprogramari també es pot carregar
directament des de la partició d'un disc dur, el mètode més habitual és
carregar-lo des d'un dispositiu extraïble com ara un disquet o un llapis USB.
Els fitxers de microprogramari s'han d'ubicar o bé al directori arrel o bé en
un directori anomenat <filename>/firmware</filename> dins el sistema de
fitxers del dispositiu. El sistema de fitxers recomanat és FAT, ja que és més
probable que funcioni durant les etapes inicials de la instal·lació.

</para><para>

Podeu trobar arxius tar i fitxers zip amb els paquets actuals per als
microprogramaris més habituals a l'URL següent:

<itemizedlist>
<listitem><para>
<ulink url="&url-firmware-tarballs;"/>
</para></listitem>
</itemizedlist>

Simplement descarregueu l'arxiu tar o el fitxer zip per a la versió
corresponent i descomprimiu-lo al sistema de fitxers del dispositiu desitjat.

</para><para>

Si el microprogramari que us cal no està inclòs a l'arxiu tar, també podeu
descarregar-vos paquets específics de l'arxiu (secció non-free). La llista que
hi ha a continuació mostra la major part dels paquets de microprogramari, però
no es garanteix que el seu funcionament sigui complet i a més pot contenir
paquets que no siguin exclusivament de microprogramari:

<itemizedlist>
<listitem><para>
<ulink url="&url-firmware-packages;"/>
</para></listitem>
</itemizedlist>

</para><para>

També és possible copiar els fitxers de microprogramari per separat
directament al dispositiu. Aquests fitxers els podeu obtenir, per exemple,
d'altres sistemes ja instal·lats o del fabricant del maquinari.

</para>
  </sect2>

  <sect2><title>Microprogramari al sistema ja instal·lat</title>
<para>

Qualsevol microprogramari carregat durant el procés d'instal·lació serà copiat
automàticament al sistema instal·lat. En la majoria de casos això assegurarà
que aquells dispositius que requereixen el microprogramari també funcionin
després de tornar a arrencar utilitzant el sistema que acabeu d'instal·lar.
Tanmateix, si el sistema instal·lat utilitza una versió del nucli diferent a
la de l'instal·lador, hi ha la possibilitat que el microprogramari no es pugui
carregar per problemes de versions.

</para><para>

Si el microprogramari havia estat carregat utilitzant un paquet, el &d-i;
també instal·larà aquest paquet al sistema i afegirà automàticament la secció
non-free de l'arxiu de paquets al fitxer <filename>sources.list</filename> de
l'APT. Això té l'avantatge que el microprogramari s'actualitzarà
automàticament si hi ha disponible una nova versió.

</para><para>

Si ometeu la càrrega de microprogramari durant la instal·lació, el dispositiu
afectat segurament no funcionarà fins que instal·leu manualment el
microprogramari (o el seu paquet).

</para>
<note><para>

Si la càrrega del microprogrmari es va dur a terme utilitzant fitxers, el
microprogramari copiat <emphasis>no</emphasis> s'actualitzarà automàticament a
menys que instal·leu el paquet de microprogramari corresponent (si està
disponible) després de completar la instal·lació.

</para></note>
  </sect2>
 </sect1>
