<!-- retain these comments for translator revision tracking -->
<!-- original version: 64829 -->

  <sect3 id="lowmem">
  <title>Comprovació de la memòria disponible / mode <emphasis>poca
  memòria</emphasis></title>

<para>

Una de les primeres coses que fa el &d-i; és comprovar la memòria
disponible. Si la memòria disponible és limitada, aquest component
realitzarà algunes modificacions en el procés d'instal·lació
que us haurien de permetre instal·lar &debian-gnu; al sistema.

</para><para>

La primera mesura que es pren per reduir el consum de memòria per part
de l'instal·lador és inhabilitar les traduccions, de manera que el
procés només es podrà seguir en anglès. Evidentment, encara podreu
localitzar el sistema després que la instal·lació s'hagi completat.

</para><para>

Si això no és suficient, l'instal·lador encara reduirà més
el consum de memòria carregant només els components essencials per
completar la instal·lació bàsica. Això redueix la funcionalitat del
sistema d'instal·lació. Tindreu l'oportunitat de carregar components
addicionals manualment, però haureu d'anar amb compte que cada component
que seleccioneu utilitzarà més memòria i per tant també hi haurà
més possibilitats que el procés falli.

</para><para>

Si l'instal·lador funciona en mode <emphasis>poca memòria</emphasis>,
és recomanable crear una partició d'intercanvi relativament gran
(64&ndash;128 MiB). La partició d'intercanvi s'utilitzarà com a memòria
virtual, incrementant així la quantitat de memòria disponible per al
sistema. L'instal·lador activarà la partició d'intercanvi tan aviat
com sigui possible en el procés d'instal·lació. Fixeu-vos que un ús
excessiu de la memòria d'intercanvi pot reduir el rendiment del sistema
i augmentar l'activitat del disc.

</para><para>

Malgrat totes aquestes mesures, encara és possible que el sistema
es bloquegi, que es produeixin errors inesperats, o que el nucli mati
processos si es queda sense memòria (fet que resultarà en missatges
de <quote>Out of memory</quote> mostrats a VT4 i al registre del sistema).

</para><para>

Per exemple, s'ha pogut comprovar que crear un sistema de fitxers
ext3 gran falla en mode <emphasis>poca memòria</emphasis> quan no hi
ha prou espai d'intercanvi. Si més memòria d'intercanvi no ajuda a
solucionar-ho, podeu provar de crear el sistema de fitxers com a ext2
(que és un component essencial de l'instal·lador). És possible passar
particions ext2 a ext3 després de la instal·lació.

</para><para>

Hi ha la possibilitat de forçar l'instal·lador a emprar un valor més
gran de <emphasis>poca memòria</emphasis> al basat en la memòria
disponible usant el paràmetre d'arrencada <quote>lowmem</quote> com es
descriu a <xref linkend="installer-args"/>.

</para>
   </sect3>
