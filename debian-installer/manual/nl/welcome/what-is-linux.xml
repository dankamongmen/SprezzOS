<!-- original version: 45186 -->

 <sect1 id="what-is-linux">
 <title>Wat is GNU/Linux?</title>
<para>
<!--FJP In oorspr. tekst 'unix' en 'Unix' door elkaar gebruikt//-->

GNU/Linux is een besturingssysteem: een serie programma's die interactie
met uw computer en het uitvoeren van andere programma's mogelijk maken.
<!-- FJP Linux vervangen door GNU/Linux //-->

</para><para>

Een besturingssysteem bestaat uit diverse fundamentele programma's die
uw computer nodig heeft om te communiceren met en instructies te ontvangen
van gebruikers; gegevens van/naar harde schijven, magneetbanden en printers
te lezen en schrijven; het gebruik van geheugen te sturen; en andere
software te draaien. Het meest belangrijke onderdeel van een besturingssysteem
is de kernel. In een GNU/Linux systeem is Linux de kernelcomponent. De rest
van het systeem bestaat uit andere programma's, waarvan er veel geschreven zijn
door of voor het GNU Project. Omdat de Linux kernel op zichzelf geen werkend
besturingssysteem is, geven we de voorkeur aan het begrip <quote>GNU/Linux</quote>
om te verwijzen naar systemen die door velen voor het gemak met <quote>Linux</quote>
worden aangeduid.

</para><para>

Linux is gemodelleerd op het besturingssysteem Unix. Linux is vanaf het
begin ontworpen om een 'multi-tasking', 'multi-user' systeem te zijn.
Alleen deze feiten al zijn voldoende om Linux anders te laten zijn dan
andere bekende besturingssystemen.
Echter, Linux is zelfs meer fundamenteel anders dan u misschien denkt.
In tegenstelling tot andere besturingssystemen is niemand eigenaar van
Linux. Veel van de ontwikkeling ervan wordt gedaan door onbetaalde
vrijwilligers.

</para><para>

De ontwikkeling van wat later GNU/Linux zou worden, begon in 1984 toen de
<ulink url="&url-fsf;">Free Software Foundation</ulink> startte met
de ontwikkeling van een vrij Unix-achtig besturingssysteem, GNU genaamd.

</para><para>

Het <ulink url="&url-gnu;">GNU project</ulink> heeft een uitgebreide set
van vrije hulpprogramma's
ontwikkeld voor gebruik onder Unix&trade; en Unix-achtige besturingssystemen
zoals Linux. Deze hulpprogramma's stellen gebruikers in staat om taken uit te
voeren, variërend van alledaags (zoals het kopiëren of verwijderen van bestanden
van het systeem) tot specifiek (zoals het schrijven en compileren van
programmatuur of het uitgekiend wijzigen van een groot aantal verschillende
soorten documenten).

</para><para>

Hoewel vele groepen en individuen hebben bijgedragen aan Linux, heeft
de Free Software Foundation nog altijd de grootste bijdrage geleverd.
Zij heeft niet alleen de meeste hulpprogramma's tot stand gebracht, maar
ook de filosofie en de gemeenschapszin die Linux mogelijk hebben gemaakt.

</para><para>

De <ulink url="&url-kernel-org;">Linux kernel</ulink> verscheen
voor het eerst in 1991 toen Linus Torvalds, een Finse student Infromatica,
op de Usenet nieuwsgroep <userinput>comp.os.minix</userinput> een vroege versie
van een vervanger voor de Minix kernel aankondigde.

</para><para>

Linus Torvalds coördineert, met de hulp van enkele vertrouwelingen,
nog altijd het werk van honderden ontwikkelaars.
<ulink url="&url-kernel-traffic;">Kernel Traffic</ulink>
is een uitstekende wekelijkse samenvatting van discussies op de
<userinput>linux-kernel</userinput> mailinglijst. Nadere informatie over
de <userinput>linux-kernel</userinput> mailinglijst kan worden gevonden in de
<ulink url="&url-linux-kernel-list-faq;">linux-kernel mailinglijst FAQ</ulink>.

</para><para>

Gebruikers van Linux hebben een ongekende keuzevrijheid in hun software.
Zij kunnen bijvoorbeeld kiezen uit een twaalftal verschillende 'command
line shells' en diverse grafische werkbladen. Deze selectie werkt vaak
verwarrend voor gebruikers van andere besturingsystemen die niet gewend
zijn om de opdrachtregel of hun werkblad te zien als iets dat ze kunnen
veranderen.
<!--FJP Nog vertaling zoeken voor 'command line shells' //-->

</para><para>

Linux is ook minder storingsgevoelig, beter in staat om meerdere programma's
tegelijkertijd uit te voeren en veiliger dan veel andere besturingssystemen.
Met deze voordelen is Linux het snelst groeiende besturingssysteem in de
markt voor servers. Meer recent is Linux ook populair aan het worden bij
particuliere en zakelijke gebruikers.

</para>

 </sect1>
